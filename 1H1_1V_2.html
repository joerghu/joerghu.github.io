<div class="redcntr">Psalmus 141 (142)</div>
<div class="redcntr">Tu es refugium meum</div>
<div class="blackit">Hæc omnia in Domino tempore passionis impleta sunt <span class="normal">(S. Hilarius).</span></div>
<dvi class="normal">
<p><span class="tinyred">2</span>Voce mea ad Dóminum clamo, *<br>
voce mea ad Dóminum déprecor;</p><br>
<p><span class="tinyred">3</span>effúndo in conspéctu eius lamentatiónem meam, *<br>
et tribulatiónem meam ante ipsum pronúntio.</p><br>
<p><span class="tinyred">4</span>Cum déficit in me spíritus meus, *<br>
tu nosti sémitas meas.</p><br>
<p>In via, qua ambulábam, *<br>
abscondérunt láqueum mihi.</p><br>
<p><span class="tinyred">5</span>Considerábam ad déxteram et vidébam, *<br>
et non erat qui cognósceret me.</p><br>
<p>Périit fuga a me, *<br>
et non est qui requírat ánimam meam.</p><br>
<p><span class="tinyred">6</span>Clamávi ad te, Dómine; †<br>
dixi: «Tu es refúgium meum, *<br>
pórtio mea in terra vivéntium.</p><br>
<p><span class="tinyred">7</span>Inténde ad deprecatiónem meam, *<br>
quia humiliátus sum nimis.</p><br>
<p>Líbera me a persequéntibus me, *<br>
quia confortáti sunt super me.</p><br>
<p><span class="tinyred">8</span>Educ de custódia ánimam meam *<br>
ad confiténdum nómini tuo;</p><br>
<p>me circúmdabunt iusti, *<br>
cum retribúeris mihi».</p><br>
</div>
