<div class="redcntr">Psalmus 140 (141), 1-9</div>
<div class="redcntr">In periculis oratio</div>
<div class="blackit">Et ascendit fumus incensorum de orationibus sanctorum de manu angeli coram Deo <span class="normal">(Ap 8, 4).</span></div>
<dvi class="normal">
<p><span class="tinyred">1</span>Dómine, clamávi ad te, ad me festína; *<br>
inténde voci meæ, cum clamo ad te.</p><br>
<p><span class="tinyred">2</span>Dirigátur orátio mea sicut incénsum in conspéctu tuo, *<br>
elevátio mánuum meárum ut sacrifícium vespertínum.</p><br>
<p><span class="tinyred">3</span>Pone, Dómine, custódiam ori meo *<br>
et vigíliam ad óstium labiórum meórum.</p><br>
<p><span class="tinyred">4</span>Non declínes cor meum in verbum malítiæ *<br>
ad machinándas machinatiónes in impietáte</p><br>
<p>cum homínibus operántibus iniquitátem; *<br>
et non cómedam ex delíciis eórum.</p><br>
<p><span class="tinyred">5</span>Percútiat me iustus in misericórdia et íncrepet me; †<br>
óleum autem peccatóris non impínguet caput meum, *<br>
quóniam adhuc et orátio mea in malítiis eórum.</p><br>
<p><span class="tinyred">6</span>Deiécti in manus duras iúdicum eórum, *<br>
áudient verba mea, quóniam suávia erant.</p><br>
<p><span class="tinyred">7</span>Sicut frusta dolántis et dirumpéntis in terra, *<br>
dissipáta sunt ossa eórum ad fauces inférni.</p><br>
<p><span class="tinyred">8</span>Quia ad te, Dómine, Dómine, óculi mei; *<br>
ad te confúgi, non effúndas ánimam meam.</p><br>
<p><span class="tinyred">9</span>Custódi me a láqueo, quem statuérunt mihi, *<br>
et a scándalis operántium iniquitátem.</p><br>
</div>
